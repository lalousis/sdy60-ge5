https://www.control4.com/blog/2016/09/voice-the-newest-interface-for-your-smart-home 
Το Control4 (https://www.control4.com) είναι ένα ολοκληρωμένο σύστημα οικιακού αυτοματισμού & ελέγχου για όλο το σπίτι. Δίνει τη δυνατότητα στο χρήστη να ελέγχει τον φωτισμό καθώς και τα συστήματα ψυχαγωγίας, ψύξης και θέρμανσης, παρακολούθησης και συναγερμού, και επικοινωνίας σε όλο το σπίτι με κεντρικοποιημένη διαχείριση. Οι επιλογές που προσφέρει το σύστημα είναι ατελείωτες, δίνοντας στο χρήστη μεγάλη ευελιξία και άνεση να χρησιμοποιεί όποια συσκευή τον βολεύει (το κινητό του τηλέφωνο, τον υπολογιστή ή την συσκευή που προσφέρει το σύστημα) σε κάθε περίπτωση για να επιτελέσει καλύτερα το έργο του. Το Control4, συνδυάστηκε με το Amazon Alexa (http://alexa.amazon.com), το οποίο αποκαλείται “Your Voice” (https://www.control4.com/o/alexa), και προσφέρει την διεπαφή της φυσικής γλώσσας, κάνοντας το σύστημα ακόμα πιο εύχρηστο.


Το “Teneo” (http://www.artificial-solutions.com/teneo) είναι μια πλατφόρμα που μπορεί να κατανοεί φυσική γλώσσα, τόσο γραπτή όσο και προφορική, να διεξάγει διάλογο και να παρέχει έξυπνες απαντήσεις στους χρήστες του. Είναι λοιπόν προορισμένο να ενσωματωθεί αρμονικά σε οποιοδήποτε προϊόν έχει απαιτήσεις διάδρασης σε φυσική γλώσσα. Η πλατφόρμα μπορεί να “τρέξει” σε ένα μεγάλο αριθμό συσκευών όπως κινητά τηλέφωνα, διαφόρων ειδών καταναλωτικές συσκευές καθώς και φορετές συσκευές. Το σημαντικό είναι ότι το “Teneo” είναι διαθέσιμο σε 21 γλώσσες και με την πολύ καλή ανάλυση των συνομιλιών που κάνει, το καθιστούν κατάλληλο να καλύψει τις ανάγκες οποιουδήποτε χρήστη.

Η τρίτη εφαρμογή είναι το Home Automated Living - HAL (http://www.automatedliving.com/), η οποία είναι μια πλατφόρμα που εγκαθίσταται στον υπολογιστή του χρήστη, αντί για κάποιο cloud server. Μέσω του HAL, ο χρήστης μπορεί να απαντήσει σε οποιοδήποτε τηλέφωνα του σπιτιού που μπορεί να χτυπάει, να αλλάξει το φωτισμό των δωματίων, να ανοιγοκλείσει την γκαραζόπορτα. Πρόκειται για αμφίδρομη επικοινωνία, καθώς ο χρήστης δίνει παραγγέλματα προς το HAL, και παίρνει πίσω φωνητικές απαντήσεις. Οι εντολές δίνονται του μέσω τηλεφώνου – φωνή, ή ιντερνετικά μέσω κινητού. Το προτέρημα αυτού του συστήματος είναι ότι η επικοινωνία μεταξύ του HAL και των συσκευών γίνεται μέσω των ήδη εγκατεστημένων γραμμών ηλεκτρισμού και τηλεφώνου, ελαχιστοποιώντας το συνολικό κόστος του συστήματος.
